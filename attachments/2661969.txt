Remiss av Europeiska kommissionens förslag 
till förordning om harmoniserade regler för 
artificiell intelligens 
LO har i detta skede gjort en första bedömning av förslaget till AIförordning och har valt att lämna några övergripande kommentarer på 
förslaget. 
LO ser positivt på ett europeiskt initiativ som syftar till att reglera AI. Det är 
dock viktigt att en förordning som innebär en fullharmonisering inte verkar 
som ett tak utan som ett golv för andra regleringar såväl nationellt som 
internationellt som direkt eller indirekt syftar till att reglera effekter eller 
processer rörande AI-system. Det är innefattar också de nationella 
partssystemen och dess regleringar. 
LO välkomnar förordningens syften och hoppas dessutom att förslaget kan 
bidra till att öka tydligheten och likvärdigheten på den inre marknaden inom 
detta område vilket gynnar innovation och rättvis konkurrens inom unionen. 
Förslaget till förordning lyfter också vikten av uppföljning efter en 
implementering av förordningen. LO anser att det är av största vikt att 
Kommissionen och medlemsländerna gemensamt följer utvecklingen och 
effekterna av förordningen. 
Det system som föreslås för marknadsövervakning- och regelefterlevnad 
genom offentliga organ på såväl nationell som EU-nivå ter sig komplext. 
Det framgår heller inte tydligt av förslaget vilken relation de olika organen 
på nationell respektive europeisk nivå kommer ha. Om utformningen av 
marknadsövervakning- och regelefterlevnad blir som förlaget är det viktigt 
att dessa rollfördelningar blir tydliga och att det framför allt på nationellt 
plan säkras tillräcklig kompetens och resurser för verksamheten. Annars 
riskerar förordningen bli tandlös. 
ENHET 
Enheten för Avtalsfrågor 
DATUM 
2021-07-07 
DIARIENUMMER 
20210182 
HANDLÄGGARE 
Linda Larsson 
ERT DATUM 
Ert datum 
ER REFERENS 
Er referens 
Europeiska kommissionen 

2 (3) 
LO förstår Kommissionens strävan efter att hålla registren över de AIsystem som omfattas av förordningen samt de som klassificeras som hög 
risk relevanta och uppdaterade. LO vill dock lyfta de frågetecken som är 
förbundet med en sådan process. Av förslaget går att uttolka att 
kommissionen kommer att ge sig befogenheter att komplettera listan vilket 
är en indirekt makttransferering och en mindre öppen och demokratisk 
process än gängse processer. LO vill heller inte se denna lösning som en 
möjlig arena för påverkan från intressen som har ett egenintresse av listans 
utformning. 
AI-system på arbetsplatsen 
LO har några grundprinciper som handlar om digitala system på 
arbetsplatsen. Att utveckla och implementera digitala lösningar såsom AIteknik är komplexa processer som handlar om långt mer än enbart de 
digitala lösningarna i sig. Det ställer krav på en djupare analys av syftet och 
en tydlig definition av vad som avses att uppnå. Vi behöver också klargöra 
vilka digitala lösningar som lämpar sig bäst beroende på vilken verksamhet 
det handlar om och vilka moment och beslut som bäst görs genom 
människor. Vilka val som görs och hur AI-systemen fungerar påverkar 
nämligen arbetsinnehåll, arbetssätt, hur arbetet organiseras och arbetsmiljö. 
Men det kan även påverka professionen och hur vi ser på dess uppgift. 
Tekniken får inte ske på bekostnad av arbetstagaren och det är av största 
vikt att arbetstagares rättigheter inte påverkas negativt vid införandet av 
digitala system. LO vill se utvecklande och inte utarmande teknik införas på 
arbetsplatser. 
Kontinuerlig uppföljning av systemen och dess avsedda effekter av största 
vikt, inte minst för att skapa tillit. Det är också viktigt att följa upp vilka 
eventuella effekter som uppstått som inte var avsedda. I arbetet med att 
utveckla, implementera och följa upp AI-system samt regelefterlevnad står 
de verksamhetsnära experterna – arbetstagarna i centrum. LO anser att 
arbetstagarna och deras fackliga företrädare måste ges en central roll i alla 
delar när tekniska system införs på arbetsplatserna. De europeiska 
arbetsmarknadensparterna har förhandlat fram en processbeskrivning för hur 
ett arbetstagarnära angreppssätt kan tas på hela livscykeln för digitala 
system. Detta kan utgöra riktmärke för det generella synsättet för EU att 
involvera och verkligen sätta människan i centrum för AI. 
Förslaget till AI-förordning inkluderar förvisso arbetsplatsrelaterad AI men 
tar inte sikte på specifik reglering gällande handhavande eller arbetstagarnas 
inflytande över AI-tekniken på arbetsplatsen. Detta är frågor av yttersta vikt 
för de fackliga organisationerna. Dock gör LO i nuläget bedömningen att 
givet den rättsliga grunden för förordningen så lämpar sig eventuella 
arbetsplatsrelaterade nyregleringar bättre utanför detta initiativ. 

3 (3) 
LO välkomnar att AI-system i utbildning och yrkesutbildning samt 
sysselsättning och arbetet klassas som hög risk i förslaget. Dock verkar det 
finns en diskrepans mellan de olika avsnitten i förslagets texter som handlar 
om hög risk inom områdena sysselsättning och arbete. För LO är det av 
största vikt att de områden som nämns, inte minst i bilaga III utökas att 
omfatta fler områden som nämns i de inledande delarna av förslaget. 
I förslaget till maskinförordning står att läsa att ”en annan förenklingsaspekt 
är komplementariteten mellan lagstiftningsförslagen om AI och maskiner, 
där bedömningen av överensstämmelse delegeras till maskinförordningen 
genom AI-förordningen, så att riskbedömningen för hela maskinen med AIsystem endast görs enligt den framtida förordningen om maskinprodukter. 
LO delar logiken i att utgå från maskinförordningen men ser en stor 
komplexitet i hur den föreslagna förordningen ska matchas med redan 
befintlig lagstiftning som indirekt eller direkt berör delar av det förslaget 
avser att reglera. Det är av yttersta vikt att förslaget harmoniserar med övrig 
nationell och europeisk reglering. Det är också av stor vikt att där ansvaret 
delegeras till andra rättliga regleringar att detta sker i enlighet med 
förslagets reglering så att det inte i praktiken uppstår särregleringar. 
LO vill här också passa på att lyfta de många standarder som ligger till 
grund för många tekniska verktyg och som Kommissionen också hänvisar 
till i sitt förslag. LO anser att det nogsamt bör säkerställas att arbetsgivaren 
tillgängliggör standarder för skyddsombud och anställda för att öka insyn 
och undvika risker vid användningen. 
Med vänlig hälsning 
Landsorganisationen i Sverige 
Susanna Gideonsson 
Linda Larsson 
Handläggare 